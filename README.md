# žARKO: Avtomatsko Razpoznavanje Kratkoročnega Obsevanja

## Motivacija
Za mnoge posameznike, ki razmišljajo o prehodu na zeleno energijo, je ta odločitev privlačna, vendar zaradi pomanjkanja znanja in strahu pred neznanim pogosto ostane le ideja. Eno ključnih vprašanj, ki se pojavijo pri tej odločitvi, je donosnost investicije. Nepredvidljivost zunanjih vplivov lahko prinese negotovost, ki mnoge odvrne od zelenih virov energije. Poleg tega pa se tisti, ki se odločijo za to pot, srečujejo s težavami funkcionalnosti in učinkovitosti nameščenih sončnih celic.

## Rešitev
zARKO predstavlja celovito rešitev za te izzive, saj pomaga posameznikom pri lažjem prehodu na zeleno energijo. Spletna stran z zemljevidom Slovenije po regijah ponuja informacije o količini sevanja, ki jo prejme vsaka regija. Z uporabo konvolucijskih nevronskih mrež in algoritma XGBoost, ki napovedujejo iz slik in tabelaričnih podatkov, zARKO omogoča personalizirane rešitve. S preprostim procesom zajemanja slik in njihovo analizo na strehi, uporabnik dobi mesečno poročilo o koristih pridobljenih s sončno energijo.

## Ekonomska plat
Cilj žARKO je narediti zeleno energijo čim bolj dostopno in zmanjšati negativne vplive na ta prehod. Ker so podatki prosto dostopni, je zARKO zasnovan kot brezplačna platforma. Edini potencialni strošek so procesorji za zajem slik, vendar je ta investicija minimalna.

## Dostop do podatkov
zARKO uporablja odprte podatke o meritvah na samodejnih meteoroloških postajah ter posnetke ARSO-vih kamer. Meritve so na voljo na portalu OPSI, kamere pa na spletni strani ARSO-vih vremenskih napovedi.

